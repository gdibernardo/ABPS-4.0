
%\documentclass[12pt,a4paper,openright,twoside]{book}
%\usepackage[italian]{babel}
%\usepackage[latin1]{inputenc}
%\usepackage{fancyhdr}
%\usepackage{indentfirst}
%\usepackage{graphicx}
%\graphicspath{ {Images/}  }
%\usepackage{newlfont}
%\usepackage{amssymb}
%\usepackage{amsmath}
%\usepackage{latexsym}
%\usepackage{amsthm}
%
%
%\pagestyle{fancy}\addtolength{\headwidth}{20pt}
%\renewcommand{\chaptermark}[1]{\markboth{\thechapter.\ #1}{}}
%\renewcommand{\sectionmark}[1]{\markright{\thesection \ #1}{}}
%\rhead[\fancyplain{}{\bfseries\leftmark}]{\fancyplain{}{\bfseries\thepage}}
%\cfoot{}
%
%\linespread{1.3}    
%
%\begin{document}


\begin{chapter}{Il kernel Linux \& alcuni dei suoi moduli di rete}
In questo capitolo verrà offerta una breve panoramica sul kernel Linux.
\\
Verrà, inoltre, descritto un aspetto del kernel Linux cruciale per lo sviluppo del progetto che questa tesi si propone di raccontare: i suoi moduli di rete.
\\
Ma prima di addentrarci all'interno del kernel Linux, e dei suoi moduli di rete, verrà introdotto brevemente il concetto di kernel.
\begin{section}{Cos'è un kernel?}
Il kernel rappresenta il nucleo di un sistema operativo e racchiude tutte le funzioni principali del sistema stesso come gestione della memoria, la gestione delle risorse, lo scheduling e il file system.
\\
Le applicazioni in esecuzione nel sistema possono richiedere particolari servizi al kernel tramite chiamate di sistema ( system call ) senza accedere direttamente alle risorse fisiche.
\\
L'accesso diretto all'hardware può risultare anche molto complesso pertanto il kernel implementa una o più astrazioni dell'hardware, il cosiddetto Hardware Abstraction Layer. Queste astrazioni servono a nascondere 
\\
la complessità e a fornire un'interfaccia pulita ed omogenea dell'hardware sottostante.
\\
I kernel si possono classificare in quattro categorie:
\begin{itemize}
\item \textbf{Kernel monolitici} un unico aggregato di procedure di gestione mutuamente coordinate e astrazioni hardware.
\item \textbf{Micro kernel} semplici astrazioni dell'hardware gestite e coordinate da un kernel minimale, basate su un paradigma client/server, e primitive di message passing.
\item \textbf{Kernel ibridi} simili a micro kernel con la sola differenza di eseguire alcune componenti del sistema in kernel space per questione di efficienza.
\item \textbf{Exo-kernel} non forniscono alcuna astrazione dell'hardware sottostante ma soltanto una collezione di librerie per mettere in contatto applicazioni con le risorse fisiche.
\end{itemize}
\end{section}
\begin{section}{Il kernel Linux}
Nell'aprile del 1991 Linus Torvalds, uno studente finlandese di informatica, comincia a sviluppare un semplice sistema operativo chiamato Linux.
\\
L'architettura del kernel sviluppato da Torvalds è di tipo monolitico a discapito di una struttura più moderna e flessibile come quella basata su micro kernel. 

Sebbene oggi il kernel possa essere compilato in modo da ottenere un'immagine binaria ridotta al minimo, e i driver possono essere caricati da moduli esterni, l'architettura originaria è chiaramente visibile: tutti i driver, infatti, devono avere una parte eseguita in kernel mode, anche quelli per cui ciò non sarebbe affatto necessario ( come ad esempio i driver dei file system ). 
\\
Attualmente il kernel Linux è distribuito con licenza GNU General Public License ed è in continua evoluzione grazie ad una vastissima comunità di sviluppatori da ogni parte del mondo che contribuisce attivamente al suo sviluppo. 
\\
Il kernel Linux trova larghissima diffusione ed utilizzo: infatti grazie alla sua flessibilità viene utilizzato dai personal computer ai grandi centri di calcolo, dai più moderni sistemi embedded agli smartphone.
\\
Android, il sistema mobile più diffuso al mondo, si basa su una versione lightweight del kernel Linux.

\end{section}
\begin{section}{Linux kernel v4.0}
Il 12 Aprile 2015 è stato rilasciata la versione 4.0 del kernel Linux. Il cambio di versione da 3.x a 4.0 non è dovuto a nessun particolare miglioramento del kernel: la nuova versione stabile sarebbe dovuta essere la 3.20 ma su proposta di Linus Torvalds si è deciso di incrementare la numerazione alla versione 4.0 per non creare confusione con numeri molto grandi. 
\\
La nuova versione del kernel, quindi, non introduce particolari nuove feature \cite{KernelLinuxChangelog}. Una delle novità degna di nota è pero il \emph{live patching}: ovvero la possibilità di installare pacchetti e estensioni al kernel senza dover riavviare la macchina. Questo può essere cruciale, ad esempio, per aspetti legati alla sicurezza.
\end{section}
\begin{section}{Linux networking}
I moduli del networking ( e relativi device driver ) occupano buona parte del codice del kernel Linux.
\\
Vi sono due strutture particolarmente importanti utilizzante largamente in tutto lo stack di rete del kernel Linux.
\begin{paragraph}{Socket buffer}
La struttura sk\_buff \cite{SocketBufferLinuxFoundation} mantiene le informazioni relative a ciascun pacchetto inviato o ricevuto lungo lo stack di rete di Linux.
\\
La struttura socket buffer contiene diversi campi che memorizzano le informazioni del pacchetto come il puntatore alla queue a cui è accodato o il socket a cui è associato.
\\
Essendo lo stack di rete implementato su più livelli, dove ciascun layer aggiunge ( o rimuove ) delle proprie informazioni di intestazione ad un messaggio, mantenere per ogni livello di rete una struttura diversa per identificare un certo pacchetto appartenente a quel dato layer potrebbe risultare parecchio oneroso in termini di memoria in quanto si finirebbe per copiare grandi quantità di dati da un buffer ad un altro. Anche per questo motivo, nel kernel Linux, si è deciso di mantenere un'unica struttura accessibile da qualsiasi layer dello stack di rete. 
\\
La struttura sk\_buff mantiene un union field per ciascun livello di rete dello stack TCP/IP ( trasporto, network, data-link ) dove ciascun campo ( h, nh, mac ) rappresenta un header di un protocollo di comunicazione adottabile per quel livello. Ciascun campo di queste union punterà effettivamente a un header per quel livello.
\\
Il campo \emph{data} punta all'inizio di tutti i dati relativi al pacchetto ( header compresi ) variando a seconda del layer in cui il socket buffer è utilizzato: in particolare quando una funzione ad un certo livello dello stack di rete tratta una struttura sk\_buff il campo data punterà all'header del messaggio per quel livello. Ad esempio in fase di ricezione di un pacchetto a livello network il campo nh di sk\_buff sarà inizializzato all'header puntato dal campo data. Se si vorrà accedere, per qualche motivo al payload del datagram IP si potrà farlo calcolando l'offset a partire dal puntatore data; inoltrando il pacchetto ad un layer superiore l'header relativo al livello di rete corrente potrà essere rimosso tramite la routine \textbf{skb\_pull()}. 
\\
In fase di invio il procedimento è molto simile ma con la difficoltà di dover appendere eventuali header man mano che si percorre lo stack di rete verso il basso. A tale scopo vi è una funzione di manipolazione delle strutture sk\_buff chiamata \textbf{skb\_reserve}, in genere invocata dopo un allocazione di un socket buffer, che consente di riservare dello spazio per gli header dei diversi protocolli.
\end{paragraph}

\begin{figure}[h]
    \centering
    \includegraphics[width=1\textwidth]{SocketBufferImage}
    \caption{La struttura \emph{sk\_buff}.}
     \label{fig:SocketBufferImage}
\end{figure}

\begin{paragraph}{struct net\_device} questa struttura rappresenta una scheda di rete, anche virtuale: può essere infatti che ci si riferisca ad una scheda di rete virtuale ottenuta dopo aver effettuato un \emph{bonding}, ovvero è possibile assegnare un unico indirizzo IP a due o più NIC ( vedendole così come un unico device ) in modo da migliorare le performance. 
\\
La struttura net\_device contiene campi che identificano l'interfaccia di rete come il valore massimo della sua MTU e l'indirizzo MAC.
\\
Questa struttura viene inizializzata da un device driver non appena questo comincia la sua esecuzione.
\\
Le operazioni offerte verso il kernel dalla interfaccia di rete sono contenute della struttura \textbf{const struct net\_device\_ops *netdev\_ops}; la struttura net\_device\_ops descrive un'interfaccia generica e omogenea per la gestione di tutti i device di rete.
\\
I campi contenuti nell'interfaccia net\_device\_ops non sono altro che semplici puntatori a funzione.
\\
Il device driver, in fase di inizializzazione, si occuperà di settare i campi della struttura net\_device\_ops mappando l'interfaccia offerta verso l'esterno con le funzioni implementate dal device driver per l'hardware specifico.
\end{paragraph}
\\
\\
Nello sviluppo del progetto di tesi è stato esteso il comportamento del workflow del kernel Linux per quanto riguarda la trasmissione di un datagram UDP. Per tanto, qui di seguito, verranno descritti buona parte dei moduli che rendono possibile la trasmissione di un pacchetto UDP a partire da un applicazione fino al device driver.
\begin{subsection}{Dall'app al device driver}
Quando viene invocata una routine che interagisce con la rete tramite socket  ( come ad esempio send, sendto o sendmsg ) il controllo viene passato al \emph{socket interface layer}: se il socket è di tipo TCP il controllo verrà dato alla funzione tcp\_sendmsg altrimenti, se di tipo UDP, alla primitiva udp\_sendmsg.
\\
Appena il flusso dell'esecuzione è passato alla routine udp\_sendmsg vengono effettuati alcuni controlli sui parametri passati come ad esempio sulla lunghezza specificata per il payload del datagram UDP o sugli indirizzi mittente e destinatario e le porte. Dopodiché, a seconda se specificato il flag UDP\_CORK o meno ( che consente quando abilitato tramite la system call \emph{setsockopt} di accumulare tutti i dati in output sul socket e inviarli in un unico datagram quando disabilitato ), il controllo dell'esecuzione passerà alla primitiva di livello rete ip\_append\_data() oppure a ip\_skb\_make(). In entrambi casi, comunque, queste due funzioni si appoggeranno sulla funzione \_\_ip\_append\_data() che tra le altre cose si occuperà di bufferizzare tutte le richieste di tramissione e di generare uno o più sk\_buff rappresentanti ciascun pacchetto ( o frammento ) IP. 
\\
A questo punto il flusso esecutivo torna a livello trasporto dove verrà invocata la primitiva udp\_push\_pending\_frames che si occupa di generare l'header UDP e passare definitivamente il controllo a livello rete invocando la funzione ip\_push\_pending\_frame(). 
\\
In ip\_push\_pending\_frame() verrà generato l'header IP per ogni socket buffer in coda sulla queue in uscita per quel socket e dopo diversi controlli, se il datagram IP necessita di frammentazione, la funzione ip\_fragment si occuperà di frammentare il pacchetto IP in diverse strutture dati di tipo sk\_buff. 
\\
Tra i compiti a carico del livello network dello stack di rete vi è quello del \emph{routing}: in particolare a supporto del routing a livello rete vi è la funzione ip\_route\_output\_flow(). 
\\
Se la fase di routing termina con successo verrà invocata la funzione di livello \emph{data-link} dev\_queue\_xmit() che, se l'interfaccia richiesta per la trasmissione è attiva, accoderà il socket buffer nella coda in uscita del net\_ device associato all' sk\_buff in invio e invocherà la funzione dev\_hard\_start\_xmit per cominciare a processare l'invio di un socket buffer.
\\
La funzione dev\_hard\_start\_xmit utilizzerà l'interfaccia esposta dalla struttura net\_device\_ops per cominciare la trasmissione e, in particolare, invocherà la funzione ndo\_start\_xmit().
\\
Nel caso di un interfaccia di rete \emph{softMAC}, ovvero che il MLME ( MAC Sublayer Management Entity, cioè dove viene implementata la logica del Medium Access Control ) è implementato via software ( vi sono dispositivi detti \emph{fullMAC} che implementano il MLME direttamente in hardware ) questa funzione si appoggerà sul sottosistema mac80211.

\begin{paragraph}{Sottosistema mac80211}Il sottosistema mac80211\cite{mac80211Bibliography} è stato rilasciato nel 2005 e si occupa di implementare la logica MLME per device softMAC interpretando e generando frame IEEE 802.11. Prima della sua adozione all'interno del kernel Linux la gestione e l'implementazione di IEEE 802.11 era lasciata ai device driver.
\\
Oggi la maggior parte dei device supportano questo sistema e in molti dei vecchi dispositivi i device driver sono stati riscritti tenendo conto di esso.
\\
Un device driver in fase di inizializzazione delle strutture net\_device da lui gestite può \emph{registrarle} presso il modulo mac80211.
\\
In questo modo alcuni dei campi contenuti nella struttura net\_device\_ops possono essere settati con dei callback offerti dal modulo mac80211.
\\
Alcuni campi della struttura net\_device\_ops debbono essere settati obbligatoriamente con i callback del modulo mac80211 nel caso si voglia beneficiare del sottosistema; altri sono opzionali  ( o più legati all'hardware specifico ) e possono essere implementati dal device driver stesso.
\\
\\
In fase di trasmissione di un messaggio il controllo dal livello data-link viene ceduto, quindi, al sottosistema mac80211; questo è possibile in quanto, in fase di registrazione del device, la funzione ndo\_start\_xmit() di net\_device\_ops viene mappata nella funzione del sottosistema mac80211 ieee80211\_monitor\_start\_xmit().
\\
Verrà poi invocata la entry point \textbf{ieee80211\_xmit} del modulo mac80211 che tra le altre cose si occupa dell'inizializzazione del frame 802.11 e del suo header.
\\
Per far ciò il sottosistema mac80211 si serve di una serie di handler appositamente settati, tra cui: 
\begin{itemize}
\item \textbf{ieee80211\_tx\_h\_dynamic\_ps()} per la gestione del power saving.
\item \textbf{ieee80211\_tx\_h\_select\_key()} si occupa di selezionare una chiave di cifratura. 
\item \textbf{ieee80211\_tx\_h\_michael\_mic\_add()} si occupa di aggiungere il Message Integrity Code al frame IEEE 802.11.
\item \textbf{ieee80211\_tx\_h\_rate\_ctrl()} che seleziona il bit rate con la quale il frame IEEE 802.11 deve essere trasmesso.
\item \textbf{ieee80211\_tx\_h\_sequence()} calcola il \emph{sequence control} del frame e lo assegna all'header 802.11.
\item \textbf{ieee80211\_tx\_h\_fragment()} si occupa, eventualmente, di frammentare il frame IEEE 802.11 in base al valore della MTU della scheda di rete wireless e a quella dell'access point.
\item \textbf{ieee80211\_tx\_h\_encrypt()} cifra il frame IEEE 802.11 con l'algoritmo designato.
\item \textbf{ieee80211\_tx\_h\_calculate\_duration()} si occupa di calcolare il campo \emph{duration} del frame IEEE 802.11 che indica per quanto tempo il canale sarà impegnato dalla trasmissione del frame.
\item \textbf{ieee80211\_tx\_h\_stats()} setta una serie di variabili utili al mantenimento di alcune statistiche di trasmissione.
\end{itemize}
Una volta che il frame IEEE 802.11 è stato trasmesso la struttura socket buffer associata non viene immediatamente deallocata: mac80211 provvederà a ritrasmettere il messaggio per un certo numero di volte, dipendente dalla NIC e dallo stato in cui si trova la rete alla quale è connessa, qualora non dovesse ricevere l'ACK relativo a quel frame.
\\
Alla fine di questo processo viene invocata la routine ieee80211\_tx\_status che fornisce alcune informazioni riguardanti l'esito della trasmissione per un certo pacchetto ( come ad esempio quante volte il pacchetto è stato ritrasmesso e se è stato effettivamente consegnato o meno all'access point ).
\\
A questo punto, sia che il frame IEEE 802.11 sia stato ricevuto dal first-hop o meno, il socket buffer associato viene definitivamente deallocato.
\end{paragraph}
\end{subsection}
\end{section}	

\end{chapter}
%\end{document}

